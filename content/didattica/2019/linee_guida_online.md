+++
title = "Linee guida per gli esami scritti online"
date = 2020-05-07T08:11:43+02:00
draft = false
+++

Vi prego di prestare molta attenzione a tutti i punti riportati qui sotto. Do per scontato che sappiate usare gli strumenti informatici di cui abbiamo discusso e provato le funzionalità approfonditamente nel test del 4 Maggio. 

* Leggete con attenzione le linee guida Sapienza che trovate a [questo link](https://www.uniroma1.it/it/documento/procedura-straordinaria-conseguente-allemergenza-sanitaria-covid-19-lo-svolgimento-degli). **Imparate ad usare la piattaforma prima del giorno dell'esame**. Potete fare dei test utilizzando i codici `GNntXk` o `hHHdyo`
* Riceverete una email da infostud con il link per accedere al Google Meet
* L’esame dura un’ora
* Per svolgere l’esame è necessario 
	* un laptop/tablet per accedere ad [exam.net](https://www.exam.net) e visualizzare il compito e per stabilire la connessione su [Google Meet](https://meet.google.com/) con il docente
	* un telefono/tablet per fotografare il compito svolto su carta
* Prima di cominciare l'esame il docente fornirà ad ognuno degli studenti un codice che questi dovranno utilizzare per accedere al testo di esame sulla piattaforma [exam.net](https://www.exam.net)
* Nel campo **ID studente** di exam.net dovrete inserire la vostra matricola
* Non ci si può ritirare. Se si comincia il compito bisogna stare davanti al laptop/tablet per l’intera durata del compito (senza eccezioni)
* Il microfono e la telecamera del dispositivo connesso a Meet devono essere lasciati attivati per tutta la durata del compito. La telecamera deve inquadrare voi e la scrivania. **Vi prego di indossare delle cuffie o degli auricolari per evitare fastidiosi ritorni audio**.
* Potete consultare il libro o il quaderno di appunti, da tenere in vista sulla scrivania. Il docente può chiedervi di mostrare attraverso la telecamera il materiale che consultate
* È disponibile su exam.net una calcolatrice. In alternativa, potete utilizzare la vostra (che non sia uno smartphone!)
* Il dispositivo con cui si fanno le foto può essere utilizzato solamente negli ultimi cinque minuti a disposizione, e solamente per fare le foto al compito
* In considerazione della natura straordinaria delle modalità di esame, le regole saranno applicate molto severamente
* I risultati veranno pubblicati sulla pagina web del docente nei giorni seguenti l’esame. In caso di esito positivo contattate il docente via email per accordarvi sulla data dell’orale
