+++
title = "Linee guida per gli esoneri/esami scritti online"
date = 2020-11-06T08:11:43+02:00
draft = false
+++

Vi prego di prestare molta attenzione a tutti i punti riportati qui sotto.

* Leggete con attenzione le linee guida Sapienza che trovate a [questo link](https://www.uniroma1.it/it/documento/procedura-straordinaria-conseguente-allemergenza-sanitaria-covid-19-lo-svolgimento-degli). **Imparate ad usare la piattaforma prima del giorno dell'esame**. Potete fare dei test utilizzando il codice `4DFcw2`.
* Vi verrà comunicato con anticipo (via email e tramite il sito) il link di Zoom a cui accedere.
* La prova scritta dura due ore.
* Per svolgere l’esame è necessario 
	* un laptop/tablet per accedere ad [exam.net](https://www.exam.net) e visualizzare il compito e per stabilire la connessione su Zoom con il docente
	* un telefono/tablet per fotografare il compito svolto su carta
* Prima di cominciare la prova il docente fornirà agli studenti un codice che questi dovranno utilizzare per accedere al testo di esame sulla piattaforma [exam.net](https://www.exam.net)
* Nel campo **ID studente** di exam.net dovrete inserire la vostra matricola
* Il microfono e la telecamera del dispositivo connesso a Zoom devono essere lasciati attivati per tutta la durata del compito. La telecamera deve inquadrare voi e la scrivania. **Vi prego di indossare delle cuffie o degli auricolari per evitare fastidiosi ritorni audio**.
  * **Aggiornamento**: se la vostra telecamera non riesce ad inquadrare sia voi che la vostra area di lavoro allora dovrete munirvi di un secondo device e connettere anche quello allo stesso meeting di Zoom.
* Potete consultare il libro o il quaderno di appunti, da tenere in vista sulla scrivania. Il docente può chiedervi di mostrare attraverso la telecamera il materiale che consultate
* È disponibile su exam.net una calcolatrice. In alternativa, potete utilizzare la vostra (che non sia uno smartphone!)
* Il dispositivo con cui si fanno le foto può essere utilizzato solamente negli ultimi cinque minuti a disposizione, e solamente per fare le foto al compito
* In considerazione della natura straordinaria delle modalità di esame, le regole saranno applicate molto severamente
* I risultati veranno pubblicati sulla pagina web del docente nei giorni seguenti l’esame.
